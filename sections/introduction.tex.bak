\section{WSTĘP}

\subsection{Przybliżenie domeny pracy}

W ostatnich latach można zaobserwować zanikanie podziału pomiędzy mediami
drukowanymi a internetowymi. Większość organizacji publikujących treści prowadzi
strony internetowe. Wiele innych organizacji nie zajmujących się mediami zmaga
się z problemem zarządzania treścią, którą produkują \cite{Mauthe_2004}. 

Programy, które wspomagają tworzenie i zarządzanie treścią nazywa się sytemami
zarządzania treścią (ang. content management system — CMS). Do tych aplikacji
zaliczają się dość proste aplikacje służące do zarządzania plikami, jak i
skomplikowane systemy obsługujące dużą ilość rodzajów danych i urządzeń.

Pośród organizacji, które korzystają z systemów zarządzania treścią są między
innymi: CNN, New York Times, Fox News, Wall Street Journal, Armia Stanów
Zjednoczonych. Wszystkie te organizacje korzystają z sytemu Wordpress. Ponadto,
oprócz dużych organizacji, serwis wordpress.com w roku 2009 udostępniał usługi
ponad trzem i pół miliona blogom \cite{brazell2010wordpress}.

Mimo tego, nie powstał jeszcze wchechobecny ogólny system zarządzania treścią
(CMS), który spełniłby zapotrzebowania małych instytucji, jak i tych większych,
produkujących duże ilości treści. Wątpliwe jest nawet, czy taki system mógłby
zostać zbudowany, ponieważ wymagania z różnych przypadków użycia są zupełnie
inne \cite{Mauthe_2004}.

\vspace{.5cm}

Ostatnio, popularne stały się systemy headless CMS. Są to systemy CMS pozbawione
warstwy prezentacji. Są one zazwyczaj mniej skomplikowane od tradycyjnych
systemów i nie ograniczają wyboru technologii, której można użyć do
implementacji niestandardowej warstwy prezentacji. Systemy te dobrze spełniają
się w architekturze mikroserwisów, lub gdy produkowane treści są wyświetlane w
różnych formach — na przykład na stronie internetowej i w aplikacji mobilnej
\cite{WhyHeadlessCMS}.

\subsection{Motywacja pracy}

Zdaniem autora pracy, mimo że systemy headless CMS nie ograniczają warstwy
przezentacji, nie oferują większych, niż tradycyjne systemy możliwości
operowania na warstwie danych. 

Z tego powodu, w ramach tej pracy, przygotowano system headless CMS, którego
założeniem było nie ograniczanie możliwości operowania na bazie danych przez
umożliwienie administratorom wykonywania natywnych zapytań SQL.

\subsection{Literatura}

Literatura dotycząca systemów CMS jest dość uboga. Większość dostępnych książek
skupia się na profesjonalnych systemach CMS, z których koszystają firmy
publikujące treści multimedialne. Książki opisujące systemy CMS przystosowane do
mniejszych stron internetowych zazwyczaj skupiają się na konkretnym systemie i
nie poruszają ogólnych zagadnień dotyczących systemów zarządzania treścią.

Jeśli chodzi o systemy headless CMS, literatura jest jeszcze bardziej uboga. Z
tego powodu, jeśli omawiane są systemy headless CMS, praca cytuje głównie strony
internetowe.

\subsection{Zawartość rozdziałów}

\begin{enumerate}

    \item[Rozdział 2.] Cel i zakres pracy - w tym rozdziale został omówiony cel
        i zakres pracy. Opisano system, jakiego przygotowanie było celem pracy i
        funkcjonalności jego komponentów.

    \item[Rozdział 3.] Przegląd istniejących rozwiązań - w tym rozdziale
        przedstawione zostały systemy CMS jak i inne systemy spełniające pewien
        zakres problemów, który chce spełnić przygotowany w ramach pracy
        system.

        W celu uzasadnienia potrzeby przygotowania systemu, zwrócono uwagę na
        problemy, które nie są rozwiązane przez poszczególne systemy dostępne na
        rynku.

    \item[Rozdział 4.] Projekt systemu - w tym rozdziale omówiono ogólną
        strukturę kodu programu.

    \item[Rozdział 5.] Implementacja kluczowych funkcji - w tym rozdziale
        omówiono szczegółowo, jak zaimplementowano każdą z kluczowych funkcji
        systemu.

    \item[Rozdział 6.] Weryfikacja pracy programu - w tym rozdziale omówiono
        używane przy pisaniu programu sposoby weryfikacji działania kodu.

\end{enumerate}
